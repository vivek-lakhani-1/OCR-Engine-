 

આવાર્તાના સમયમાં ગુજરાતી પ્રજાનો મોટો ભાગ પૂરેપૂરો નહોતો જૈન કે

નહોતો પૌરાણિક. બંને વિભાગો માત્ર પંથો જ ગણાતા. ઘણાખરા શંકરનાં
દર્શન કરી પાર્શ્વનાથની પૂજા કરવામાં વાંધો ગણતા નહીં. ધનાઢયો બંને પંથનાં
મંદિરો બંધાવવામાં કૃતકૃત્યતા માનતા, સામાન્ય વર્ગ વિદ્વાન શ્રોત્રિયો તેમજ
સાધુઓના પાદ પૂજતા, દરેક પોતાને મનગમતા ઇષ્ટદેવની આરાધના કરતા. જે
સમયનો ઇતિહાસ અહીં આપવામાં આવ્યો છે તે સમયમાં શ્રાવકો અને શૈવોમાં
લોકોનો વિભાગ સ્પષ્ટ રીતે પડ્યો નહોતો; જૈનધર્મ હિન્દુધર્મથી ભિન્ન છે એમ
પણ ગણાતું નહોતું.

પણ આ બંને પંથના જે નેતાઓ હતા તેમના મનમાં આવી અસ્પષ્ટતા નહોતી.
તેઓની માન્યતા પ્રમાણે પોતાનો મત દરેકને ન્યારો અને વિશુધ્દ લાગતો. આનું
પરિણામ એ થતું કે પાટણનગરમાં અને પૈસાદાર શહેરોમાં ધાર્મિક ઝઘડા ચાલ્યા

જ કરતા, અને સત્તાધીશો અને ધનાઢયોને પોતાના પંજામાં આણવા દરેક મત

 

મથતો.

 
